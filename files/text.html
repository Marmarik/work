<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>headers</title>
	<style type="text/css">
		h1{
			text-align: left;
			font-size: 1cm;
			text-shadow: 3px 3px grey;
			color: darkblue;
			text-transform:capitalize;
		}
		h2{
			text-align: center;
		}
		h3{
			text-decoration: underline;
			text-decoration-style: dashed;
			text-underline-position: under;
			color:darkviolet;
			text-decoration-color: orange;
		}
		p{
			text-align: justify;
			text-indent: 24px;
			line-height: 24px;
		}
	</style>
</head>
<body>
<h1>The Walt Disney Company</h1>
<p>Компанія Волта Діснея (англ. The Walt Disney Company) — одна з найбільших корпорацій індустрії розваг у світі. Заснована 16 жовтня 1923 братами Волтером і Роєм Діснеями як невелика анімаційна студія, станом на червень 2015 року є однією з найбільших голлівудських студій, власником 11-ти тематичних парків і двох аквапарків, а також декількох мереж телерадіомовлення, до числа яких відноситься Американська телерадіомовна компанія (Ей-Бі-Сі).</p>

<p>Штаб-квартира компанії Волта Діснея і основні виробничі потужності зосереджені на Студії Волта Діснея (Walt Disney Studios) у місті Бербанк, штат Каліфорнія, США.</p>

<p>Компанія Волта Діснея входить в промисловий індекс Доу-Джонса. Ринкова капіталізація на 16 травня 2013 — близько 122 млрд доларів.</p>
<h2>Історія</h2>
<h3>Довоєнна історія</h3>
<p>У 1923 році Дісней[10] переїжджає до Лос-Анджелеса, де зі своїм братом Роєм 16 жовтня створює в Голлівуді «Disney Brothers Cartoon Studio» (згодом «The Walt Disney Studio» і «The Walt Disney Company»).</p>

<p>1 березня 1924 року Дісней презентував свій перший трюковий фільм «День Аліси на морі», що його підказали герої книги Льюїса Керрола «Аліса в Країні чудес». Свою серію фільмів, намальованих у 1926—1927 рр., режисер теж назвав на честь героїні цієї книги — «Аліса в країні анімації» (всього Дісней зняв 56 фільмів про пригоди Аліси).</p>

<p>1927 року величезну популярність мав фільм «Кролик Освальд», а його герой відкриває галерею знаменитих персонажів із фільмів Діснея. Мишеняти Міккі Мауса, що його намалював компаньйон Діснея і за сумісництвом старший аніматор Аб Айверкс[11], спочатку звали Мортімер, проте згодом дістав ім'я, сьогодні добре відоме в усьому світі. Уперше мишеня Міккі Маус з'явився в німому фільмі «Шалений аероплан» (1928), а того ж року став героєм і першого звукового фільму Діснея — «Пароплав Віллі» (перший в історії мальований фільм із синхронним звуком). У перших стрічках Дісней озвучив мишеня, а невдовзі цей фільм відкрив перед молодим режисером дорогу до приголомшливої кар'єри. Тоді ж остаточно сформувався впізнаваний стиль діснеївських фільмів, що багато в чому визначався особистим внеском його старшого аніматора Аба Айверкса[12].</p>

<p>1929 року Дісней почав працювати над циклом «Кумедні симфонії», й на 1938 рік зняв понад 70 серій, разом з такими шедеврами, як «Танець скелетів» (1929), «Гидке каченя» (1932), «Троє поросят» (1933). Уже в цих фільмах з'являються герої, що стали всесвітньо відомими — смішні песики Плуто (1930) і Гуфі (1932), а також каченя Дональд Дак (у своїй характерній матроській формі він став одним із найзнаменитіших персонажів із діснеєвських мультфільмів[13], уперше з'явившись на екрані 1934 року).</p>

<p>Дісней збив величезний капітал на популярності своїх персонажів. Після виходу на экран ці герої з'являлись на сторінках коміксів, на тисячах різних предметів. вже в 1930-ті роки з'явились іграшки, що скидалися на героїв Діснея. Образи Міккі Мауса чи каченяти Дональда Дака використовували при виробництві годинників, предметів одягу й інших речей повсякденного користування. Нерідко за їхньої допомоги рекламували ті чи ті товари. Дісней продавав за кордон ліцензії, що дозволяли використовувати в комерційних цілях образи з його мультфільмів.</p>

<p>Коли Діснею було 14 років і він підробляв продаючи газети, в Канзас-Сіті він побачив короткий німий мультфільм про Білосніжку, який йому запам'ятався на все життя. Восени 1934 року Дісней зробив перший начерк сценарію за мотивами казки братів Грімм. Над останньою версією цього сценарію разом із Діснеєм трудилось декілька осіб, включно Отто Інгландера, Ерла Гарда й Теда Сірса. 21 грудня 1937 року на екранах Америки вперше був показаний повнометражний анімаційний фільм Діснея «Білосніжка і семеро гномів» за казкою братів Грімм. «Білосніжка» принесла Діснею колосальний успіх: всесвітню популярність, понад 8 млн доларів доходу й захоплені відгуки в професійній пресі.</p>
<img src="https://upload.wikimedia.org/wikipedia/commons/thumb/9/90/Walt_Disney_NYWTS.jpg/330px-Walt_Disney_NYWTS.jpg" width="300px" align="right" style="margin-left: 20px;"alt="Walt Disney">

<p>Невдовзі з'явилися нові повнометражні фільми діснеєвської студії. «Піноккіо» (1940) за казкою італійського письменника XIX століття Карло Коллоді глядачі сприйняли із захватом, що поділяли й критики. І цей успіх був результатом титанічної праці: приміром, щоби краще намалювати сцену, коли Піноккіо намагається втекти від кита, художники довго вивчали звички та рухи справжніх китів. Відмінні малюнки, динамічний сюжет, прекрасно підкреслений музикою, забезпечили фільму величезний успіх — досі «Піноккіо» поряд із «Білосніжкою» вважається найкращим фільмом Діснея. Музика до цього фільму, авторами якої були Лі Харлайн, Поль Сміт і Нед Вашінгтон, була нагороджена «Оскаром». Була також відзначена пісенька «When you wish upon a star» (музика Лі Харлайна на слова Неда Вашінгтона).</p>

<p>Суперечливі думки викликала «Фантазія» (1940)[14][15] режисера Волта Діснея на сценарій Джо Гранта і Діка Г'юмара й під музичним керівництвом Едварда Пламба. Ідея фільму виникла ще від часу роботи над «Кумедними симфоніями», де фабула тісно перепліталась із музичними творами. «Фантазія» — це смілий експеримент зі звуком, кольором і зображенням, спроба передати музику в лінії та кольорі, підпорядковуючи малюнок музичному контексту. Приміром, токката і фуга Йоганна Себастьяна Баха показані в вигляді абстрактних форм, а музика з балету Чайковського «Лускунчик» супроводжується танцем грибів; на тлі «Свята весни» Ігоря Стравінського розгортається барвистий сюжет сотворення світу. Найбільш позбавленим смаку фрагментом фільму критики називали сцену, коли під звуки «Пасторальної симфонії» Бетховена на екрані з'являються кентаври. І тільки в 1960-х роках «Фантазія» дістала визнання — коли такі твори стали масово пропагандувати популярну музику.</p>

<p>У «Фантазії» серед інших персонажів з'являється мишеня Міккі Маус, добре знайомий з ранніх фільмів Діснея. Перед зйомкою «Фантазії» Дісней разом з диригентом Леопольдом Стоковським зняв стрічку «Учень чародія» з Міккі Маусом у ролі невдачливого учня. В основу цього мультфільму покладений музичний твір Поля Дюка з тією ж назвою.</p>

<p>Повнометражні фільми, що їх створювала діснеєвська студія, часто називають сімейними. Зокрема, йдеться про фільм «Дамбо» (1941) — музична розповідь за мотивами книги Гелен Еберсон і Гарольда про маленького циркового слоненя, що навчився літати (продюсер — Волт Дісней, режисер — Бен Шарпстін). Динамічні кумедні пригоди, що збудовані на нестримній фантазії авторів, чудова пластика мальованих персонажів — усе це принесло фільму шалену популярність. Знаменитими стали сцени параду рожевих слонів, а також фантазії слоненяти, що випив келих шампанського.</p>

<p>Величезну симпатію дітей і дорослих здобув і оленятко з фільму «Бембі» (1942), який разом зі своїми лісовими друзями переживає безліч неймовірних пригод. Оленятко Бембі — один із найсимпатичніших героїв фільмів Діснея.</p>
<h3>До смерті Діснея</h3>
<p>1950 року Дісней створив мальовану версію казки «Попелюшка» про скромну, прекрасну дівчину, що за допомогою доброї феї стає нареченою прекрасного принца. Режисерами фільму «Попелюшка» були Вілфред Джексон, Гамільтон Ласки, Клайд Джеронімі. У фільмі про Полпелюшку, що зняв Дісней, були використані останні технічні досягнення анімації того часу. Серед найбільш чудових сцен слід назвати ту, коли миші, що штовхають велетенського гарбуза, перетворюються на прекрасних скакунів, запряжених в карету, а добра фея перетворює шмаття Попелюшки на прекрасну бальну сукню. За прекрасну технічну майстерність фільм на Берлінському кінофестивалі був нагороджений «Золотим ведмедем», а творці стрічки знову по-хозяйськи розпорядились популярністю мальованих персонажів: діснеївська Попелюшка з'явилась на футболках, постільній білизні та хустинках в багатьох країнах світу.[18]</p>

<p>Три режисери, що зняли «Попелюшку», на кіностудії Волта Діснея створили 1953 року новий шедевр — фільм «Пітер Пен» за книгою сера Джеймса Баррі. За цим повнометражним мультфільмом слідом пішли такі знамениті стрічки, як «Леді та Волоцюга» (1955), «Спляча красуня» (1959) і «Сто один далматинець» (1961)[19], які стали класикою анімаційного кіно.</p>

<p>1948 року Волт Дісней почав знімати свою знамениту серію кольорових освітніх фільмів, головно про природу — зокрема, картини «Жива пустеля» (1953) і «Зникла прерія» (1954), режисером яких був Джеймс Елгар. Ці фільми здобули велику популярність, розкриваючи маловідомі сторони життя тварин і рослин, а також вселяючи глядачам ідеї збереження живої природи.</p>

<h3>Після смерті Діснея</h3>
<p>15 грудня 1966 року Волт Дісней пішов з життя. Плани, що їх залишив Волт Дісней упродовж кількох років сприяли розвиткові компанії, керівництво якої взяв на свої плечі Рой Дісней. Фільми «Книга джунглів»[20] і «Коти-аристократи»[21] 1970 року підтвердили вищість компанії в царині анімаційного кіно, а картина «Вірус кохання»[22] стала найкасовішим фільмом року.[23][24]</p>

<p>З метою ввійти в галузь дорослого кіно The Walt Disney Company заснувала нову кіностудію — Touchstone Pictures, що 1984 року випустила фільм «Сплеск»[25] . За рік до цього компанія Disney запустила кабельний канал The Disney Channel. Платне телебачення виявилось комерційно успішним, проте керівники компанії розуміли, що вона має бути широко представлена й на ефірному телебаченні. Тому 1985 року Touchstone Pictures розпочала випуск неймовірно успішної передачі «Золоті дівчата», а з 1986 року по недільних вечорах стала виходити програма «Фільми Disney по неділях», яка згодом перейменована в «Чарівний світ Діснея» . 1988 року компанія Disney уперше стала лідером касових зборів серед голлівудських студій. Сталося це завдяки прибутку від прокату таких фільмів, як «Хто підставив кролика Роджера», «Доброго ранку, В'єтнам», а пізніше: «Люба, я зменшив дітей», «Дік Трейсі» . Були комерційно успішними фільми «Русалонька», «Красуня і Чудовисько», за ним, своєю чергою, йшов гігантський успіх фільму «Аладдін». Мультфільм «Красуня і Чудовисько» став першим мультфільмом, який висунули на премію Оскар за найкращий фільм року. Того ж року збільшились доходи звукозаписної компанії Hollywood Records.[26] До 2010 року The Walt Disney Company володіла кінокомпанією Miramax Films (вона разом зі своєю колекцією фільмів була продана за $660 млн групі інвесторів на чолі з Рональдом Тьютором). До того ж Walt Disney купила кіностудію 1993 року в братів Вайнштейнів за $80 млн, але в останні роки Miramax була фінансово неспроможною.[27][28] Фільм «Король Лев»[29], що став одним із найкасовіших фільмів в історії кінематографу, зміг підтвердити успіх Disney в царині мультфільмів . За ним 1995 року вийшов фільм «Покахонтас»[30], а 1996 року — «Горбань із Нотр-Даму»[31]. Фільм спільного виробництва зі студією Pixar — «Історія іграшок» став першим повнометражним мультфільмом, повністю знятим методом комп'ютерної анімації.[32]</p>

<p>У 2009 році вийшов фільм «Принцеса і Жаба», у якому вирішили повернутись до традиційної анімації та мотивів казки. У 2010 році вийшов 50-й повнометражний анімований фільм Walt Disney Animation Studios, «Рапунцель: Заплутана історія». 1 листопада 2012 року в Україні вийшов повнометражний мультфільм «Ральф-руйнівник». Через день він вийшов у США. 21 листопада 2013 року вийшов фільм «Крижане серце», який здобув премію «Оскар» за найкращий анімаційний повнометражний фільм. Цей фільм став найкасовішим анімаційним фільмом в історії кінематографу.[44] 23 жовтня 2014 року вийшов фільм «Супер шістка», знятий за мотивами однойменного коміксу від Marvel. В 2016 році вийшов фільм «Зоотрополіс».</p>
<h2>Прийоми</h2>
<p>У роботах Діснея використовувалась широко поширена в той період покадрова, або анімаційна зйомка — це зйомка на плівку окремих нерухомих фаз (моментів) руху, виражених в малюнку. Послідовна проекція цих зображень на екран зі швидкістю 24 кадри за секунду створює ілюзію руху, ефект «одухотворення» персонажів. Це титанічна праця, адже для фільму потрібно було вручну зробити величезну кількість малюнків. Приміром, фільм, тривалістю 25 хвилин «Загибель „Лузітанії“» (1918) Вінзора Мак-Кея складався з 25 тисяч малюнків. Починаючи з «Пароплава Віллі»[45][46] в стрічках Діснея важливу роль починає відігравати музика. Звук у його фільмах служить не тільки тлом для діалогів, а стає їхньою важливою складовою часиною, музичним фоном, створюючи гармонію всього мальованого твору. Початок було покладено знаменитою сценою з «Пароплава Віллі», коли мишеня Міккі Маус використовує інших тварин як музичні інструменти — наприклад, котячий хвіст у ролі струни.</p>
<img src="https://allears.net/wp-content/uploads/2020/08/Disney-SteamboatWillie-MickeyMouseCartoon-700x395.jpg" width="400px" align="right" style="margin-left: 20px;">
<p>«Білосніжка і семеро гномів»[47] — результат напруженого трирічної праці 570-ти художників, які на основі точних ескізів щороку створювали понад мільйон мальованих кадрів. Для прискорення роботи Дісней вирішив оптимізувати працю аніматорів: одна група (провідні художники) малювала так звані «ключові» (keyframes) кадри, що показують суть руху, які потім передавались великій групі аніматорів-фазівщиків, що доповнювали «ключові» кадри «проміжними» (in-betweens) і доводили сцену до досконалості, кропітко створюючи все фази покадрового руху. Сцена повернення сімох гномів додому, що триваю одну хвилину, потребувала праці п'яти художників упродовж півроку. Це було спричинено тим, що кожен із гномів мав свою особливу, індивідуальну манеру пересуватися. Завдяки цьому глядач легко міг відрізнити гномів одне від одного.</p>

<p>Художники Волта Діснея, перед тим як малювати тварин, завжди ретельно вивчали повадки їхніх живих прототипів. Тому, попри казковий сюжет, усі рухи на екрані врай правдоподібні. Прикладом такого підходу можуть бути мальовані звірята в фільмі «Піноккіо».[48][49]</p>

<p>У «Фантазії» Волта Діснея вперше на широкому екрані з'являється стереозвук. Усі відзначали високу якість музичного супроводу цього фільму, який був записаний у виконанні Філадельфійського симфонічного оркестру під керівництвом Леопольда Стоковського. Фільм складався з 8-ми частин, кожна з яких — новий музичний твір, нові персонажі та відеоефекти.</p>

<p>1932 року американські інженери Йосип Артур Белл і Джордж Альфред Мітчел сконструювали кінознімальний апарат для кольорової кінозйомки на три чорно-білих кіноплівки за системою «Техніколор» (англ. Technicolor). На трьох чорно-білих негативах одночасно фіксувалися три основних кольори (червоний, синій и зелений), а потім гідротипним способом кольороподілені зображення переносились на спеціальну киноплівку, створюючи повнокольорову фільмокопію. Одним із перших режисерів, що почав використовувати ці камери, був Волт Дісней — у першому кольоровому мультфільмі «Квіти та дерева» (1932). Дісней зміг домогтися ексклюзивного контракту з «Техніколор», який забороняв іншим аніматорам (таким як Мак Флейшер і Аб Айверкс, що на той час пішов від Діснея) використовувати в кольорових фільмах цю технологію. Відтак вони вимушені були використовувати двокольорову систему «Сінеколор» (англ. Cinecolor). Такі умови на тривалий час позбавили студію Діснея від конкуренції та затвердили за нею звання флагмана анімаційного виробництва.</p>

<p>Кожну чергову діснеївську прем'єру супроводжували завчасно підготовлені афіші, як, приміром, до мультфільму «Попелюшка».</p>

<p>У мюзиклі «Мері Поппінс» в кількох сценах гра акторів була суміщена з анімацією.</p>

<p>Навіть в епоху прогресивних технологій компанія не припиняє дивувати критиків та фанатів. У 2018 році компанія Disney представила робота, що здатен відтворюти рухи людини. При класичних сценах ще помітна відмінність, однак при виконанні каскадерських трюків, особливо в повітрі, робот повністю ідентичний людині. Проект Stickman створює людиноподібних роботів, котрі за допомогою акселерометрів та гіроскопів, що вбудовані в конструкцію, здатні корегувати положення свого тіла в повітрі. Подібні розробки у сфері аніматроніки уже використовувались у фільмі «Пірати Карибського моря». Передбачається також активне використання провідної технології у фільмах кіновсесвіту Marvel.[50]</p>

<h2>Українець, найкращий аніматор Волта Діснея</h2>
<p>Так вправно передавати емоції діснеївські мультиплікатори вміли не завжди. У цьому їм допоміг син українських емігрантів Володимир Титла. У 1934 році його запросили у студію Діснея. Тоді вони готували лише коротенькі мультики з простою анімацією, і ось раптом надамбітний план: мультфільм тривалістю годину двадцять.</p>
<img src="https://s-media-cache-ak0.pinimg.com/564x/e3/e4/3a/e3e43a598d2f5266475f1f30ec99cfd5.jpg" width="300px" align="right" style="margin-left: 20px;">
<p>З Білосніжкою все було зрозуміло – з-поміж 200 кандидаток обрали танцюристку і лише перемальовували її рухи. А як із гномами? Просто гарно промалювати персонажів було недостатньо. В обриси кожного коротуна він вселяв справжній характер. У порухах губ і брів легко читалися емоції вічно незадоволеного Буркотуна і розсудливого Дока. Саме момент зміни емоцій зачарував глядачів.</p>

<p>Мультфільм став справжньою сенсацією і навіть отримав "Оскара". До заповітної статуетки додали ще сім мініатюрних, тим самим віддаючи належне і персонажам Титли.</p>

<p>Після "Білосніжки" українець перейшов у ранг топ аніматорів з найвищою зарплатою у 300 доларів на тиждень. Коли Волтові Діснею спало на думку створити мультфільм про слоненя Дамбо і його маму, він одразу звернувся до Титли. У того якраз підростав дворічний син Петро, тож на папір лягало те, що він бачив кожного дня вдома. Саме "Дамбо" 1941 року назвали вершиною творчості Титли, а кінокритики присудили два "Оскари" та "Пальмову гілку" за анімацію.</p>

<p>Здавалось, своїх персонажів він промальовує зсередини: спочатку створює в уяві їхній характер, а вже потім поверх накладає візуальну форму.</p>

<p>Підступний лялькар Стромболі з мультфільму "Піноккіо" став новим проривом для студії. Титлі, який і сам вирізнявся зростом, кремезною статурою, густими чорними бровами та волоссям, легко дався візуальний образ італійця. З емоціями теж було нескладно – про запальний характер Володимира знали всі. Відпрацьовуючи сцени з лялькарем, настільки входив у роль, що, за словами його колег, навіть трусилися стіни в його кабінеті.</p>

<p>Коли для мультфільму "Фантазія" потрібно було створити образ Чорнобога – бога темряви у слов’янській міфології, – то це завдання теж довірили українцю, розуміючи, що його походження допоможе краще втілити фольклорного персонажа.</p>

<p>Аби додати Чорнобогові лиховісності, художник працював практично у темряві, поставивши на підлогу невелику лампу, і змальовував із дзеркала страхітливі тіні на своєму обличчі. Експресивний за своєю натурою, Титла зумів відкрити нову еру в діснеївських мультфільмах – еру емоцій та детально розроблених характерів.</p>
</body>
</html>